PROLOGUS

anonymus.

Salvere jubeo spectatores optumos,

Fidem qui facitis maxumi3 et vos Fides.

Si verum dixi signum clarum date mihi,

Ut vos mihi esse aequos jam inde a principio sciam.
Qui utuntur vino vetere, sapienteis puto, 5
Et qui libenter veteres spectant fabulas.

Antiqua opera et verba quom vobis placent,
AEquum plaeere ’st ante veteres fabulas.

Nam, nunc novae quae prodeunt comoediae,

Multo sunt nequiores, quam nummi novi. 10
Nos postquam populi rumorem intelleximus,
Studiose expetere vos Plautinas fabulas;

Antiquam ejus edimus comoediam,

Quam vos probastis, qui oetis in senioribus:

Nam, juniorum qui sunt, non norunt, scio: 15
Verum, ut cognoscant, dabimus operam sedulo.
Haec quom primum acta ’st‚ vicit omneis fabulas.
Εὲ tempestate flos poetarum fuit,

Qui nunc abierunt hine in communem locum.

Sed absentes tamen prosunt praesentibus. 20
Vos omneis opere magno ωδε oratos volo,

Benigne ut operam detis ad nostrum gregem.
Ejicite ex animo curam atque alienum aes:

Ne quis formidet flagitatorem suum.

Ludi sunt: ludus datus est argentariis. 25
Tranquillum 'stt Alcedonia sunt circum forum.
Ratione utuntur: ludis poscunt neminem;
Secundum ludos reddunt autem nemini.

Aures vacivae si sunt, animum advortite:

comoediai nomen dare vobis volo. 30
Clerumenoe vocatur haec oomoedia

Graece, Latine Sortientes. Diphilus

Hanc Graeoe scripsit: post id rursum denuo

