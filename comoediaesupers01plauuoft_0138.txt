130 AULULARIA. 11. 4.

Stro. Famem (hercle) utendam si roges, nunquam
dabit. 32
Quin ipsi pridem tonsor ungueis demserat ;
Collegit, omnia abstulit praesegmina.
Con. Edepol, mortalem parce parcum praedicas ! 35
Cense'n' vero adeo parce et misere vivere?
Stro. Pulmentum pridem eii deripuit miluus:
Homo ad praetorem deplorabundus venit:
Infit ibi postulare, plorans, ejulans,
Ut sibi liceret miluum vadarier. 40
Sexcenta sunt, quae memorem, si sit otium.
Sed uter vostrorum ’st celerior? memora mihi.
Con. Ego, ut multo melior.
Stro. Cocum ego, non furem, rogo.
Con. Cocum ego dico.
Str-0. Quid tu ais ἱ)
A nth. Sic sum, ut vides.
Con. Cocus ille nundinans est: in nonum diem 45
Solet ire coctum.
A nth. Tun', trium literarum homo,
Me vituperas ἓ fur, etiam fur trifurcifer.
stro. Tace nunc jam tu: atque, agnum horunc uter
est pinguior .....
Con. Licet.
Stro. Tu, Congrio, eum sume, atque abi
Intro illuc 3 et vos illum sequimini: 50
Vos caeteri illuc ad nos.
Anth. Hercle, injuria
Dispertivisti ι pinguiorem agnum isti habent.
Stro. At nunc tibi dabitur pinguior tibicina.
Ι sane cum illo, Phrygia ε tu autem, meusium,
Huc intro abi ad nos.
Con. O Strobile subdole! 55
Huncine detrusisti me ad senem parcissumum ?
Ubi, si quid poscam, usque ad ravim poscam prius
Quam quidquam detur.
stro. Stultum et sine grati& 'st,

