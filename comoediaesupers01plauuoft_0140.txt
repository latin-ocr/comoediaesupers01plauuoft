132 AULULARIA. ΙΙ. 7.

Con. Haud postulo.
Stro. Duc istos intro.
Sta. Sequimini.

ACTUS ΙΙ. SCENA VI.
Pyrnomcus.

Curate: ego intervisam quid faciant coqui:

Quos (pol) ut ego hodie servem, cura maxuma 'st;
Nisi unum hoc faciam, ut in puteo coenam coquant,
Inde coctam sursum subducamus corbulis.

Si autem deorsum comedent, si quid coxerint, 5
Superi incoenati sint, et coenati inferi.

Sed verba hic facio, quasi negoti nil siet,
Rapacidarum ubi tantum siet in aedibus.

ACTUS II. SCENA VII.
Eueno. CONGRIO.

Eue. Volui animum tandem confirmare hodie meum,
Uti bene haberem filiai· in nuptiis.

Venio ad macellum, rogito pisceis, Indicant
Caros, agninam caram, caram bubulam,
Vitulinam, cetum, porcinam 3 cara omnia: 5
Atque eo fuerunt cariora, aes non erat.

Abeo iratus illinc, quoniam nihil est, qui emam.
Ita illis impuris omnibus adii manum.

Deinde egomet mecum cogitare inter vias

Occepi ε Festo die si quid prodegeris, · 10
Profesto egere liceat, nisi peperceris.

Postquam hanc rationem cordi ventrique edidi,
Accessit animus ad meam sententiam,

Quam minimo sumtu filiam ut nuptum darem.

N unc thusculum emi, et hasce coronas floreas: ,, 15 ,
Haec imponentur in foco nostro Lari, ’ ’

