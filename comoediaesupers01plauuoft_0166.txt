158 AULULARIA. [Supplemcntum.]

Deinde, quod concupiscis, ferre non potes.
At, si me dulcis libertatis praemio 20
Dudum captasses, jamdudum votis fores
Tuis potitus. Omneis Natura parit liberos3
Et omnes libertati natura student.
Omni malo, omni exitio pejor servitus:
Et quem Jupiter odit, servum hunc primum facit.
Lyc. N on stulte loqueris.

Stro. Audi reliqua nunc jam: 26
Tenaces nimium dominos nostra aetas tulit.
Quos Harpagones, HarpyiaS, et Tantalos
Vocare soleo, in opibus magnis pauperes,
Et sitibundos in medio Oceani gurgite. 30
N ullae illis satis divitiae sunt, non Midae,
Non Croesi: non omnis Persarum copia
Explere illorum tartaream ingluviem potest.
Inique domini servis utuntur suis3
Et servi inique dominis nunc parent suis x 35
Sic fit neutrobi, quod fieri justum foret.
Penum, popinas, cellas promtuarias,
Occludunt mille clavibus parci senes.
Quae vix legitimis concedi gnatis volunt:
Servi furaces, versipelles, callidi, 40
Occlusa mille clavibus sibi reserant3
Furtimque raptant, consumunt, ligurriunt,
Centena nunquam furta dicturi cruce:
Sic servitutem ulciscuntur servi mali
Risu jocisque. Sic ergo concludo, quod 45
Servos fideles liberalitas facit.
Lyc. Recte quidem tu, sed non paucis, ut mihi
Pollicitus. Verum, si te facio liberum,
Reddes, quod cupio?

Stro. Reddam: sed testea, volo,
Adsint. IgnosceS.. here; parum credo tibi. 50
Lyc. Ut lubet; adsint vel centum3 jam nil moror.
Stro. Megadore, et tu, Eunomia, adeste, precor, si
lubet.

Exite: perfecta re, mox redibitis.

