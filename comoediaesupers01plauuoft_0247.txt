CAPTEIVEI. ΙΙ. 3. 239

Quom servitutem ita fers, ut ferri decet. 12
Sequere. Hem tibi hominem.
Tynd. Gratiam habeo tibi,
Quom copiam istam mi et potestatem facis,
Ut ego ad parenteis hunc remittam nuntium, 15
Qui me, quid rerum hic agitem, et quid fieri velim,
Patri meo ordine omnem rem illuc perferat.
Nunc ita convenit inter me atque hunc, Tyndare,
Ut te aestumatum in Alidem mittam ad patrem3
Ac, si non rebitas huc, ut viginti minas 20
Dem pro te.
Philoc. Recte convenisse sentio.
Nam pater exspectat aut me, aut aliquem nuntium,
Qui hinc ad se veniat.
Tynd. Ergo animum advortas volo,
Quae nuntiare hinc te volo in patriam ad patrem.
Philoe. Philocrates, ut adhuc locorum feci, faciam
sedulo, 25
Ut potissumum, quod in rem recte conducat tuam,
Id petam, id persequarque corde et animo atque
viribus.
Tynd. Facis ita, ut te facere oportet. Nunc ani-
mum advortas volo.
Omnium primum salutem dicito matri et patri,
Et cognatiS‚ et si quem alium benevolentem videris:
Me hic valere, et servitutem servire huic homini op-
tumo, 31
Qui me honore honestiorem semper fecit, et facit.
Philoe. Istuc ne praecipias: facile memoria memini
tamen·
Tynd. Nam quidem, nisi quod custodem habeo, li-
berum me ffise arbitror.
Dicito patri, quo pacto mihi cum hoc convenerit 35
De hujus filio.
Philoc. Quae memini, mora mera ’st monerier.
Tynd. Ut eum redimat, et remittat, nostram huc
amborum vicem.
Philae. meminero.

