CAPTEIVEI. —— PROLOGUS. 225

Reconciliare ut facilius posset domum, 33

Emit hosce de praeda ambos de quaestoribus.

Hice autem inter sese hunc confinxerunt dolum, 35

Quo pacto hic servus suum herum hinc amittat do-
mum.

Itaque inter se commutant vestem et nomina.

Illic vocatur Philocrates, hic Tyndarus.

Hujus illic, hic illius, hodie fert imaginem.

Et hic hodie expediet hanc docte fallaciam3 40

Et suum herum faciet libertatis compotem.

Eodemque pacto fratrem servabit suum,

Reducemque faciet liberum in patriam ad patrem,

Imprudens; itidem ut saepe jam in multis locis

Plus insciens quis fecit, quam prudens, boni. 45

Sed, inscientes, sua sibi fallacia

Ita compararunt et confinxerunt dolum ;

Ita-que hi commenti de sua sententia,

Ut in servitute hic ad suum maneat patrem.

Ita nunc ignorans suo sibi servit patri. 50

Homunculi quanti sunt ! quom recogito.

Haec res agetur nobis, vobis fabula.

Sed etiam 'st, paucis vos quod monitos voluerim.

Profecto expediet fabulae huic operam dare.

Non pertractate facta 'st, neque item ut caeterae: 55

Neque spurcidici insunt versus immemorabile&

Hic neque perjurus leno ’st, nec meretrix mala,

Neque miles gloriosus- N e vereamini, ·

Quia bellum AEtolis esse dixi cum Aliis.

F ons illic extra scenam fient proelia. 60

Nam hoc paene iniquum 'st comico choragio,

Conari desubito nos agere tragoediam.

Proin, si quis pugnam exspectat, lites contrahat· :

Valentiorem nactus adversarium

Si erit, ego faciam, ut pugnam inspectet non bonam,

Adeo ut spectare postoe. omneis oderit. 66

Abeo. Valete, judicos justissumi

Domi, bellique duellatores optumi.

