PROLOGUS.

Hoc agite, sultis, spectatores, nunc iam,

Quae quidem mihi atque vobis res vortat bene,
Gregique huic, et dominis, atque conductoribus.
Face Jam nunc, tu praeco‚ omnem auritum poplum.
A ge, nunc reside· . cave modo ne gratiis. 5
N unc, quid processerim huc, et quid mihi voluerim,
Dicam3 ut sciretis nomen hujus fabulae.

Nam, quod ad argumentum attinet, sane breve ’st-
N unc, quod me dixi velle vobis dicere,

Dicam: Huic nomen Graece ’st Onagos fabulae. 10
Demophilus scripsit3 Marcus vortit barbare.
Asinariam volt esse, si per vos licet.

Inest lepos ludusque 1n hac comoedia.

Ridicula res est. Date benigne operam mihi,

Ut vos item alias, pariter nunc, Mars adjuvet. 15

