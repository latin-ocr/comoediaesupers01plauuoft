204 CASINA. ΙΙ. 8.

Olym. Docte.
Cha. Age modo, fabricamini. 52
Malo ( hercle) vostro tam vorsuti vivitis.
Stal. Sci'n' quid nunc facias ‚⁹
Olym. Loquere.
Stal- Tene marsupium.
Abi, atque opsonia propera: sed lepide volo, 55
Molliculas escas, ut ipsa mollicula 'st.
Olym. Licet.
Stal. Emito sepiolas‚ lepadas‚ lolligiuncuhs,
Hordeias.
Cha. Immo, triticeias, si sapis.

¹ Stat. Soleas.

Cha. Qui (quaeso) potius, quam sculponeas,
Quibus batuatur tibi os, senex nequissume. 60
Olym Vi’ n’ lingulacas?

Stal. Quid opus est, quando uxor domi’ st ἓ
Ea lingulaca nobis est: nam nunquam tacet.

Olym. In re praesenti, ex copia piscaria,
Consulere, quid emam, oportet.

Stat. AEquum oras; abi.
Argento parci nolo z opsonato ampliter. 65
Nam mihi vicino hoc etiam convento 'st opus,
Ut, quod mandavi, curet.

Olym. Jamne abeo ‚⁹
Stat. Volo.

Cha. Tribus non conduci possim libertatibus,
Quin ego illis hodie comparem magnum malum3
Quin-que hanc omnem rem meae herae jam faciam

palam. 7 0

Manifesto teneo in noxa inimicos meos.

Sed, si nunc facere volt hera officium suum,

Nostra omnis lis est: pulchre praevortar viros z
Nostro omine it dies : jam victi vicimus.

Ibo intro, ut id, quod alius condivit cocus, 75
Ego nunc vicissim ut alio pacto condiam‚

Quidquid paratum ’st, ut paratum ne siet;

Sietque ei paratum, quod paratum non erat.

s

